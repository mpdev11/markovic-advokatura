---
title: "Poresko pravo"
description: "Pravno savetovanje i zastupanje u poreskim postupcima i sporovima."
---

Poresko pravo obuhvata pravne norme koje uređuju sistem javnih prihoda odnosno utvrđivanje, obračunavanje, plaćanje i kontrolu poreza, doprinosa i drugih dažbina koje fizička i pravna lica duguju državi.

Sa advokatske strane, poresko pravo obuhvata pružanje pravne pomoći u vezi sa pravilnim obračunom, prijavom i plaćanjem poreza, savetovanje o poreskoj optimizaciji, pomaganje klijentima da razumeju svoje poreske obaveze, izbegnu greške koje mogu dovesti do kazni, kao i zastupanje klijenata u postupcima poreske kontrole, inspekcije i eventualnog spora pred poreskom upravom ili sudom.

Moj cilj je da poreski sistem postane razumljiv i predvidiv, a klijent zaštićen od prekomerenih tereta i pravne nesigurnosti. Samim tim, u okviru svoje advokatske prakse, usluge koje pružam najčešće obuhvataju:

1. Poresko savetovanje

   - Tumačenje poreskih propisa i obaveza (PDV, porez na dobit, porez na prihod građana, lokalni porezi itd.)
   - Planiranje poreskih obaveza u skladu sa zakonom (poreska optimizacija)
   - Savetovanje kod statusnih promena, prodaje firme, nasleđivanja imovine itd.

2. Zastupanje u poreskim postupcima

   - Zastupanje klijenata pred poreskom upravom, sudom i drugim državnim organima.
   - Zastupanje u postupcima utvrđivanja poreskog duga i sprovođenja prinudne naplate zaostalih poreskih dugovanja.
   - Podnošenje žalbi na rešenja poreske uprave.
   - Vođenje upravnih sporova pred Upravnim sudom u vezi sa nezakonitim ili nepravilnim poreskim rešenjima.
   - Zastupanje u postupcima povraćaja preplaćenih poreza.
