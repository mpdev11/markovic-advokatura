---
title: "Krivično pravo i ostali kazneni postupci"
description: "Profesionalna odbrana i zastupanje u krivičnim postupcima, zaštita prava i interesa klijenata"
---

Kada se suočite sa optužbama, bilo da se one odnose na krivična dela, prekršaje ili privredne prestupe, od izuzetnog značaja je da advokat-branilac bude angažovan još od najranije faze konkretnog postupka.

Pravna pomoć branioca se pre svega sastoji u pripremi adekvatne odbrane koja mora biti usklađena sa činjeničnim stanjem i postojećim dokazima, kako onih koji idu na teret, tako i onih koji idu u prilog okrivljenog klijenta. Takođe, postoji i druga strana ovih pustupaka jer biti oštećen krivičnim delom često nosi sa sobom određeni stepen štete, kako materijalne tako i nematerijalne.

Vaše pravo na naknadu štete i zaštitu svih drugih prava i interesa mora biti ostvareno. Zbog toga, u svim situacijama iz ove pravne oblasti stručna pravna pomoć osigurava da vaša prava budu što bolje zaštićena i ostvarena, a što se postiže odgovarajućim advokatskim uslugama koje se prevashodno mogu odnositi na:

- Preventivna savetovanja i konsultacije u cilju ukazivanja na potencijalnu krivičnu i kaznenu odgovornost iz najrazličitijih oblasti poslovanja i delovanja.
- Zastupanje klijenata u svojstvu osumnjičenih i okrivljenih u krivičnim postupcima pred nadležnim sudom i javnim tužilaštvom.
- Zastupanje klijenata u svojstvu oštećenih i/ili privatnih tužilaca.
- Zastupanje u prekršajnim postupcima pred nadležnim prekršajnim sudom.
- Zastupanje u postupcima za privredne prestupe pred nadležnim privrednim sudom.
- Odbrana maloletnih učinilaca krivičnih dela.
- Zastupanje maloletnih oštećenih u krivičnom postupku.
