---
title: "Privredno pravo"
description: "Pravno savetovanje i zastupanje privrednih društava, izrada ugovora i zaštita poslovnih interesa"
---

Privredno pravo obuhvata pravne norme kojima se uređuje osnivanje, poslovanje i prestanak privrednih subjekata, kao i njihov međusobni odnos. Uloga advokata u ovoj oblasti nije samo da "gasi požare", već da predupredi pravne rizike, pruži jasne i praktične savete, učestvuje u izradi i analizi ugovora, pripremi osnivačke akte i prati sve poslovne promene kroz prizmu zakona.

U saradnji sa klijentom, advokat postaje pravni partner u biznisu koji osigurava da firma posluje zakonito, bezbedno i održivo, bilo da je u pitanju novoosnovana preduzetnička radnja, mala porodična firma ili veliko privredno društvo. Samim tim, u okviru ove grane prava, advokat može pružati pravnu podršku u svim fazama poslovanja. Konkretnije, za svoje klijente mogu obavljati sledeće poslove:

- Osnivanje i registrovanje pred Agencijom za privredne registre (APR), svih privrednih društava (DOO, akcionarskog, ortačkog i komanditnog društva), kao i drugih vrsta pravnih lica poput udruženja, fondacija, ustanova, zadužbina, preduzetnika itd.
- Sastvaljanje ugovora iz svih oblasti privrede.
- Zastupanje privrednih društava i drugih pravnih lica u postupcima pred sudovima i drugim državnim organima.
- Zastupanje u stečajnim postupcima, kao i postupcima likvidacije.
- Zastupanje u sporevima iz poslovnih odnosa.
- Zastupanje privrednih društava pred prekršajnim organima.
- Zastupanje u postupcima u vezi sa privrednim prestupima.
