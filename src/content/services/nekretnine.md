---
title: "Nekretnine"
description: "Pravno savetovanje i zastupanje u poslovima sa nekretninama"
---

Kao profesionalni korisnik usluga eKatastra rešavam sva sporna pravna pitanja u vezi sa vašim nepokretnostima, jer bilo da kupujete, prodajete ili ulažete u određenu nekretninu, pred vama je često zahtevan proces za koji je neophodna pažljiva procena i dobra priprema.

U takvom procesu, veoma je bitno da budete sigurni da je sve u skladu sa zakonom, da su vaša prava zaštićena i da nećete kasnije snositi neočekivane troškove i posledice. Od pregleda vlasničke dokumentacije, preko izrade odgovarajućih ugovora, do upisa u katastar, advokatske usluge koje nudim se mogu svesti na:

- Ozakonjenje (legalizaciju) bespravno izgrađenih objekata, kao i pružanje pravne podrške u rešavanju imovinsko-pravnih pitanja povezanih sa ozakonjenjem.
- Sprovođenje postupaka za konverziju prava korišćenja u pravo svojine nad građevinskim zemljištem.
- Pokretanje postupaka pred nadležnim službama za katastar nepokretnosti u vezi sa upisom vlasničkih prava, kao i upisom, menjanjem i brisanjem drugih podataka koje se odnose na nepokretnosti.
- Izradu ugovora vezanih za promet nepokretnosti.
- Zastupanje u ostvarivanju svih prava vezanih za realizaciju ugovora o izgradnji nepokretnosti.
- Koordinacija postupka izdavanja upotrebnih i građevinskih dozvola, ali i u drugim procedurama pred nadležnim organima.
