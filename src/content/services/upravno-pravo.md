---
title: "Upravno pravo"
description: "Zastupanje u postupcima i sporovima pred državnim organima."
---

Najprostije rečeno, upravno pravo reguliše odnose između građana i državne uprave. Poslove državne uprave obavljaju ministarstva, organi uprave u sastavu ministarstava (uprave, inspektorati, direkcije), ali se mogu obrazovati i posebne organizacije (sekretarijati, zavodi, javne agencije itd.), javne službe (javne ustanove i javna preduzeća), kao i drugi oblici organizovanja državne uprave pred kojima se ostvaruju prava i potrebe građana i pravnih lica.

Odnos građana i državne uprave je često složen i prepun pravnih procedura koje mogu delovati obeshrabrujuće i komplikovano. Zbog toga, moje advokatske usluge obuhvataju sve one situacije u kojima su vam potrebne dozvole, saglasnosti ili rešenja od strane državnih organa i institucija, kao i onda kada se suočavate sa posledicama njihovih odluka koje smatrate nepravednim ili nezakonitim. U skladu sa tim, advokatske usluge koje nudim odnose se pre svega na:

- Pomoć u rešavanju sporova sa poreskom upravom, inspekcijama, direkcijama i drugim državnim upravnim organima.
- Podnošenje prigovora, žalbi i tužbi u postupcima pred upravnim organima i sudovima odnosno pokretanje i vođenje upravnih postupaka i sporova.
