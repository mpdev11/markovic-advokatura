---
title: "Ugovori"
description: "Izrada i provera ugovora – pravna sigurnost u svim poslovima."
---

Ugovor je pravni posao kojim dve ili više strana saglasno izražavaju svoju volju i time zasnivaju, menjaju ili ukidaju određene pravne odnose. Osnovno načelo ugovornog prava je sloboda ugovaranja. Ona podrazumeva da stranke mogu ugovorom slobodno uređivati međusobne odnose u okvirima zakona, javnog poretka i dobrih običaja. Zbog važnosti koju ugovori imaju u svakodnevnom pravnom prometu, stručna pomoć advokata neophodna je prilikom njihovog sastavljanja jer se na taj način adekvatno vodi računa o pravima, interesima i zaštiti lica koji ga zaključuju. U skladu sa tim, advokatske usluge koje pružam odnose se na sastvaljanje, kontrolu, poništaj I raskid sledećih vrsta ugovora:

- Imovinskopravni ugovori: ugovor o kupoprodaji, ugovor o poklonu, ugovor o razmeni, ugovor o zajmu, ugvor o kreditu, ugovor o zakupu, ugovor o nalogu, ugovor o delu, ugovor o građenju, ugovor o posredovanju, ugovor o hipoteci itd.
- Ugovori iz naslednog i porodičnog prava: ugovor o doživotnom izdržavanju, ugovor o ustupanju i raspodeli imovine za života, predbračni ugovor itd.
- Ugovori u privredi: ugovor o osnivanju privrednog društva, ugovor o komisionu, ugovor o jemstvu, ugovor o kupoprodaji udela u društvu, ugovor o spajanju, ugovor o pripajanju, ugovor o podeli, ugovor o poslovnoj saradnji itd.
