---
title: "Porodično pravo i razvod braka"
description: "Stručno zastupanje u razvodu braka, starateljstvu nad decom i drugim porodičnim pitanjima sa empatijom i razumevanjem"
---

Porodični odnosi su temelj naših života, ali ujedno i najosetljivija pravna oblast. Razlog ne leži u brojnosti propisa ili kompleksnosti samih postupaka, već u činjenici da se pri rešavanju problema iz ove pravne oblasti zadire u emotivna i intimna pitanja klijenata kojima je rešavanje ove vrste problema od presudne važnosti. Imajući u vidu da su u sporovima iz porodičnih odnosa često pogođeni i interesi dece, te da se radi o naročito osetljivim postupcima, ovoj vrsti sporova i postupaka pristupam sa izuzetnom pažnjom i posvećenošću. Neke od najvažnijih advokatskih usluga koje pružam iz ove pravne oblasti podrazumevaju:

- Pokretanje i zastupanje u postupcima za razvod braka, za vršenje roditeljskog prava, za utvrdjivanje modela vidjenja deteta i za podelu zajedničke bračne imovine.
- Sastavljanje sporazuma o razvodu braka i sporazuma o podeli zajedničke imovine supružnika ili vanbračnih partnera.
- Vođenje postupaka za utvrđenje i naplatu alimentacije.
- Vođenje postupaka za lišenje ili ograničenje roditeljskog prava.
- Pokretanje postupaka za sprečavanje i zaštitu od nasilja u porodici.
- Sastavljanje bračnih ugovora (predbračnih ugovora).
