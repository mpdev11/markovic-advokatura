---
title: "Izvršni postupci"
description: "Zastupanje u izvršnim postupcima i zaštita od izvršenja"
---

Izvršni postupak je pravni mehanizam kojim se obezbeđuje prinudno ostvarenje novčanog potraživanja ili ispunjenje druge nenovčane obaveze onda kada dužnik to ne učini dobrovoljno. On se pokreće na osnovu izvršne ili verodostojne isprave (npr. sudska presuda, javna isprava, menica, faktura itd.) i sprovodi se preko suda ili javnog izvršitelja. U ovoj pravnoj oblasti, vodim postupak od početka do kraja, bilo da je reč o naplati duga, iseljenju, vraćanju u posed ili obustavi nezakonite prinude. Zastupanje se odnosi kako na poverioce, tako i na dužnike, pa se advokatske usluge koje preduzimam mogu klasifikovati na sledeći način:

1. Pokretanje izvršnog postupka

   - Priprema i podnošenje predloga za izvršenje na osnovu izvršne ili verodostojne isprave.
   - Izbor najefikasnijeg načina izvršenja kao npr. preko računa, pokretne ili nepokretne imovine, plata i drugih primanja.

2. Zastupanje u toku izvršnog postupka

   - Zastupanje poverilaca u cilju što brže i efikasnije naplate potraživanja.
   - Zastupanje dužnika u cilju zaštite njihovih prava kao i zakonitosti postupka, a u tom cilju podnošenje prigovora, žalbi, predloga za odlaganje izvršenja itd.

3. Komunikacija i koordinacija sa javnim izvršiteljem u svim fazama postupka

   - Priprema potrebne dokumentacije za javnog izvršitelja.
   - Dogovor o planu izvršenja.
