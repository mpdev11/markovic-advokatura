---
title: "Radno pravo"
description: "Zaštita prava zaposlenih i poslodavaca u radnim odnosima i sporovima."
---

Bez obzira da li ste zaposleni ili poslodavac, poštovanje zakona o radu, kao i drugih akata poput pravilnika i ugovora o radu, ključno je za harmonične radne odnose koji treba da funkcionišu u obostranom interesu. Samim tim, iz ove pravne oblasti advokatske usluge su usmerene kako ka poslodavcima, tako i ka zaposlenima.

1. Sa stanovišta poslodavca, advokatske usluge se odnose na:

   - Izradu kompletne radnopravne dokumentacije za pravna lica pod kojima se pre svega misli na: pravilnik o radu, pravilnik o organizaciji i sistematizaciji radnih mesta, pravilnik o bezbednosti i zdravlju na radu, ugovore o radu uključujući i anekse već postojećih ugovora, rešenja o otkazu ugovora o radu, ugovore o sporazumnom prestanku radnog odnosa, ugovore o privremenim i povremenim poslovima, ugovore o delu, kao i druge opšte i pojedinačne pravne akte koji su neophodni za regulisanje radnopravnih odnosa između poslodavca i njihovih zaposlenih.
   - Zastupanje u radnim sporovima i pregovorima oko mirnog rešavanja spora sa zaposlenim.
   - Usaglašavanje poslovanja klijenata sa važećim zakonskim i podzakonskim aktima i međunarodnim konvencijama.

2. Sa stanovišta radnika, advokatske usluge se odnose na:
   - Zastupanje u slučajevima mobinga, uznemiravanja i diskriminacije.
   - Zastupanje u sporovima zbog nezakonitog otkaza ili druge povrede prava radnika.
   - Pravna pomoć pri ostvarivanju prava na bezbedne i zdrave uslove rada.
   - Savetovanje i zastupanje u postupcima povodom povrede na radu.
   - Pomoć pri ostvarivanju prava na otpremninu, zaostale plate i druge naknade.
